## 阳货第十七

### 17.1、阳货欲见孔子，孔子不见，归孔子豚。孔子时其亡也，而往拜之。遇诸涂。谓孔子曰：“来!予与尔言。”曰：“怀其宝而迷其邦，可谓仁乎?”曰：“不可。”“好从事而亟失时，可谓知乎?”曰：“不可。”“日月逝矣，岁不我与。”孔子曰：“诺。吾将仕矣。”

**阳货**，名虎，季氏家臣，曾经囚禁季桓子把持鲁国朝政三年。

季桓子（季孙斯，姬姓，季氏，名斯，谥桓），季孙意如（季平子）之子，为鲁国三桓之季孙氏宗主兼鲁国执政。

季孙意如病逝后，其家臣阳虎趁新家主季孙斯年幼而将其囚禁，从而代替季孙斯执鲁政达三年之久。阳虎之乱平定后，季孙斯任用孔子帮助三桓打击当权的家臣。前498年，孔子堕三都，名义上是为了防止家臣据城叛乱，实际上是在摧毁三桓的根基，于是季孙斯将孔子逼走，孔子于是开始周游列国。

**三桓**，是春秋鲁国卿大夫孟氏（亦称仲氏）、叔孙氏、季氏三家的合称。因为三家出自鲁桓公，故史称“三桓”。
三桓起于鲁庄公时代（前693年─前662年）。鲁庄公父亲鲁桓公有四子，嫡长子鲁庄公继承鲁国国君；庶长子庆父（谥共，又称共仲，其后代称仲孙氏。庶子之长又称“孟”，故又称孟氏、孟孙氏）、庶次子叔牙（谥僖，其后代称叔孙氏）、嫡次子季友（谥成，其后代称季氏）皆按封建制度被鲁庄公封官为卿，后代皆形成了大家族，由于三家皆出自鲁桓公之后，所以被人们称为“三桓”。

**归孔子豚**，归读馈，即赠人以物。古代礼法若大夫有赐于士，则士拜受又亲拜于赐者之室。这里阳虎故意送孔子东西，让孔子还礼以达到见到孔子的目的。

但是孔子不想见他，专门挑了一个阳虎不在家的时间去。但是人算不如天算，在回去的途中还是碰到了阳虎。

两个“曰：‘不可’”应是阳虎自问自答，意在让孔子出仕。最后一句才是孔子的回答，“诺。吾将仕矣。”。当然我们知道孔子本人本来就不是不想出仕的，当然出仕应该不是辅佐阳虎这样的不义之人。

### 17.2、子曰：“性相近也，习相远也。”

《论语》只有本章写到了“性”字。

按钱穆：“本章孔子责习不责性，以勉人为学”。即天赋、人性虽然人人差别不大，但后天环境和努力还是很重要的，某些场合可能作用更大。

### 17.3、子曰：“唯上知与下愚不移。”

### 17.4、子之武城，闻弦歌之声。夫子莞尔而笑，曰：“割鸡焉用牛刀?”子游对曰：“昔者偃也闻诸夫子曰：‘君子学道则爱人，小人学道则易使也。’”子曰：“二三子!偃之言是也。前言戏之耳。”

**武城**，鲁国邑名，当时子游仁武城宰。

闻弦歌之声，子游教人礼乐，邑人皆弦歌。

人物：子游

### 17.5、公山弗扰以费畔，召，子欲往。子路不说，曰：“末之也，已，何必公山氏之之也?”子曰：“夫召我者，而岂徒哉?如有用我者，吾其为东周乎?”

### 17.6、子张问仁于孔子。孔子曰：“能行五者于天下，为仁矣。”“请问之。”曰：“恭宽信敏惠。恭则不侮，宽则得众，信则人任焉，敏则有功，惠则足以使人。”

### 17.7、佛肸召，子欲往。子路曰：“昔者由也闻诸夫子曰：‘亲于其身为不善者，君子不入也。’佛肸以中牟畔，子之往也，如之何?”子曰：“然。有是言也。不曰坚乎，磨而不磷;不曰白乎，涅而不缁。吾岂匏瓜也哉?焉能系而不食?”

### 17.8、子曰：“由也!女闻六言六蔽矣乎?”对曰：“未也。”“居!吾语女。好仁不好学，其蔽也愚;好知不好学，其蔽也荡;好信不好学，其蔽也贼;好直不好学，其蔽也绞;好勇不好学，其蔽也乱;好刚不好学，其蔽也狂。”

### 17.9、子曰：“小子何莫学夫《诗》?诗，可以兴，可以观，可以群，可以怨。迩之事父，远之事君;多识于鸟兽草木之名。”

### 17.10、子谓伯鱼曰：“女为《周南》、《召南》矣乎?人而不为《周南》、《召南》，其犹正墙面而立也与?”

### 17.11、子曰：“礼云礼云，玉帛云乎哉?乐云乐云，钟鼓云乎哉?”

### 17.12、子曰：“色厉而内荏，譬诸小人，其犹穿窬之盗也与?”

### 17.13、子曰：“乡原，德之贼也。”

### 17.14、子曰：“道听而涂说，德之弃也。”

### 17.15、子曰：“鄙夫可与事君也与哉?”其未得之也，患得之，既得之，患失之，苟患失之，无所不至矣。“

### 17.16、子曰：“古者民有三疾，今也或是之亡也。古之狂也肆，今之狂也荡;古之矜也廉，今之矜也忿戾;古之愚也直，今之愚也诈而已矣。”

### 17.17、子曰：“巧言令色，鲜矣仁。”

### 17.18、子曰：“恶紫之夺朱也，恶郑声之乱雅乐也，恶利口之覆邦家者。”

### 17.19、子曰：“予欲无言。”子贡曰：“子如不言，则小子何述焉?”子曰：“天何言哉?四时行焉，百物生焉。天何言哉?”

### 17.20、孺悲欲见孔子，孔子辞以疾。将命者出户，取瑟而歌，使之闻之。

### 17.21、宰我问：“三年之丧，期已久矣。君子三年不为礼，礼必坏;三年不为乐，乐必崩。旧谷既没，新谷既升，钻燧改火，期可已矣。”子曰：“食夫稻，衣夫锦，于女安乎?”曰：“安。”“女安，则为之。夫君子之居丧，食旨不甘，闻乐不乐，居处不安，故不为也。今女安，则为之!”宰我出。子曰：“予之不仁也!子生三年，然后免于父母之怀。夫三年之丧，天下之通丧也。予也有三年之爱于其父母乎?”

### 17.22、子曰：“饱食终日，无所用心，难矣哉!不有博弈者乎?为之，犹贤乎已。”

### 17.23、子路曰：“君子尚勇乎!”子曰：“君子义以为上。君子有勇而无义为乱，小人有勇而无义为盗。”

### 17.24、子贡曰：“君子亦有恶乎!”子曰：“有恶：恶称人之恶者，恶居下流而 上者，恶勇而不礼者，恶果敢而窒者。”曰：“赐也亦有恶乎?”“恶徼以为知者，恶不孙以为勇者，恶讦以为直者。”

### 17.25、子曰：“唯女子与小人为难养也，近之则不孙，远之则怨。”

### 17.26、子曰：“年四十而见恶焉，其终也已。”
